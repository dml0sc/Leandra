---
title: Il paradosso dell'archivio vivente
---


Un archivio tradizionale conserva il morto. Un archivio vivente dovrebbe conservare il vivo — ma può?

## Il problema della fissità

Archiviare significa fermare. Il documento entra nell'archivio e smette di cambiare. Ma le idee non funzionano così: si trasformano, si contraddicono, maturano.

Il digital garden prova a risolvere questo paradosso: le note cambiano, le date di modifica sono visibili, la "versione finale" non esiste.

## Derrida e la pulsione archiviale

Derrida in *Mal d'archivio* parla della tensione tra conservazione e distruzione. L'archivio vuole preservare ma nel farlo uccide. La scrittura è già una forma di morte.

> "L'archivio lavora sempre e a priori contro se stesso."

## Una città che respira

Forse la soluzione è pensare l'archivio non come deposito ma come [[La città come metafora cognitiva|città]] — un luogo dove le cose convivono, si incontrano, cambiano funzione. Il [[Frammenti sul collezionismo|collezionista]] non conserva: abita.

## Da esplorare

- Come rappresentare visivamente il cambiamento nel tempo?
- Il versioning è sufficiente o serve altro?
- Rapporto tra archivio personale e memoria collettiva
